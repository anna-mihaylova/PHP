If-else statement 

Задача 1:
Да се поиска от потребителя да въведе 3 числа A, В и С (може да са с плаваща запетая) от конзолата. Да се изведе подходящо съобщение за това дали C е между A и B.
Пример: А: 13.2 В: 29.5 С: 22.1
Изход: Числото 22.1 е между 13.2 и 29.5

Задача 2:
Въведете 2 различни целочислени числа от конзолата. Запишете тяхната сума, разлика, произведение, остатък от деление и целочислено деление в отделни променливи и разпечатайте тези резултати. 

Задача 3:
Създайте 2 променливи с различни стойности в даден PHP скрипт. Измислете начин програмно да размените стойностите им. Разпечатайте новите стойности.

Задача 4:
Въведете 2 различни числа от конзолата и ги разпечатайте в нарастващ ред.

Задача 5:
Въведете 3 различни числа от конзолата и ги разпечатайте в низходящ ред.

Задача 6:
Въведете 3 числа от конзолата - а1, а2 и а3. Разменете стойностите им така, че а1 да има стойността на а2, а2 да има стойността на а3, а а3 да има старата стойност на а1.

Задача 7:
Въведете 3 променливи от конзолата – час, сума пари, дали съм здрав – число със стойност да или не.
Съставете програма, която взема решения на базата на тези данни по следния начин:  - ако съм болен няма да излизам  - ако имам пари ще си купя лекарства  - ако нямам – ще стоя вкъщи и ще пия чай  - ако съм здрав ще изляза на кино с приятели  - ако имам по-малко от 10 лв ще отида на кафе

Задача 8:
Да се състави програма, която получава от конзолата 4-цифренo естествено число от интервала [1000.. 9999]. От това число се формират 2 нови 2-цифрени числа. Първото число се формира от 1-та и 4-та цифра на въведеното число. Второто число се формира от 2-рa 3-та цифра на въведеното число. Като резултат да се изведе дали 1-то ново число e по-малко <, равно = или по-голямо от 2-то число. 
Пример: 3332 Изход: по-малко (32<33) 
Пример: 1144 Изход: равни (14=14) 
Пример: 9875 Изход: по-голямо (95>87) 

Задача 9:
Да се състави програма, която получва от конзола 2 естествени двуцифрени числа a,b. 
Програмата да изведе съобщение дали последната цифра от произведението на двете числа е четна, както и самата цифра. 
Входни данни: a,b - естествени числа от интервала [10..99].
Пример: 15, 25 
Изход: 375, 5 нечетна 

Задача 10:
Трябва да се напълни цистерна с вода. Имате 2 кофи с вместимост 2 и 3 литра и ги ползвате едновременно. 
Да се състави програма, която по даден обем извежда как ще прелеете течността с тези кофи, т.е. по-колко пъти ще се пълни всяка от кофите. 
Входни данни: естествено число от интервала [10..9999]. 
Пример: 107
Изход: 21 пъти по 2 литра,    21 пъти по 3 литра    допълнително кофа от 2 литра 

Задача 11:
Съставете програма, която по дадено трицифренo число проверява дали числото се дели на всяка своя цифра. Във въведеното число да няма цифра 0.

Задача 12:
Високосни години са всички години кратни на 4 с изключения столетията, но без столетия кратни на 400, т.е. 1900 не е високосна, но 1600 и 2000 са високосни.
Съставете програма, която по дадени ден, месец, година отпечатва следващата дата.
Входни данни: три числа за ден, месец, година.
Пример: 28, 2, 2000 
Изход: 1,3,2000

Задача 13: 
Да се състави програма, която да отгатне колко е студено/топло по въведената температура t в градус Целзий. 
Температурните интервали са: 
под -20 ледено студено; 
между 0 и -20 - студено; 
между 15 и 0 -  хладно; 
между 25 и 15 - топло; 
над 25 – горещо. 
Входни данни: цяло число от интервала [-100..100]. Пример: 12 
Изход: хладно 

Задача 14:
Да се състави програма, която по въведени координати на 2 позиции от шахматната дъска извежда отговор дали са оцветени в еднакъв или различен цвят. 
Шахматната дъска е квадратна. Въвеждат се две двойки числа от интервала [1..8].
Пример: 2 2 3 2 
Изход: Позициите са с различен цвят 

Задача 15:
Да се състави програма, която въвежда естествено число от интервала 
[0..24]. Програма да изведе съответстващо съобщение съобразно въведения час.
Периодите са: 
[18..4] - Добър вечер; 
[4..9] - Добро утро; 
[9..18] - Добър ден
Пример: 10 
Изход: Добър ден 

Задача 16: 
Въведено е трицифрено естествено число от вида abc.
Трябва да се провери дали:
ако a = b = c - Изход: цифрите са равни; 
ако a>b>c - Изход: цифрите са във възходящ ред; 
ако a<b<c цифрите са в низходящ ред; и изход: цифрите са ненаредени, за неописаните случаи.
Да се състави програма, която извежда резултата от проверката за наредба на цифрите в числото.
Пример: 345 
Изход: възходящ ред.

