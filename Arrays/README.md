Едномерни масиви.

Задача 1:
Да се прочете масив и да се намери най-малкото число кратно на 3 от масива.
Пример: 10, 3, 5, 8, 6, -3, 7 
Изход: Най-малкото число кратно на 3 е -3

Задача 2:
Нека по въведен масив да се конструира нов, като половината му елементи са точно като на оригиналния, а другите да са тези елементи, но в обратен ред. Последно, да се изведе новия масив на екрана.
Пример: 5,2,5,8,3 
Изход: 5 2 5 8 3 3 8 5 2 5  

Задача 3:
Да се въведе число, след което да се създаде масив с 10 елемента по следния начин: Първите 2 елемента на масива са въведеното число. Всеки следващ елемент на масива е равен на сбора от предишните 2 елемента в масива.
След това изведете масива .
Пример: Въведете число: 1
Изход: 1 1 2 3 5 8 13 21 34 55

Задача 4:
Да се прочете масив и да се отпечата дали е огледален.
Следните масиви са огледални: 
[3 7 7 3], [4], [1 55 1], [6 27 -1 5 7 7 5 -1 27 6]
Пример: 
Въведете размер за масива: 5 
Въведете 1-я елемент: 10 
Въведете 2-я елемент: 66 
Въведете 3-я елемент: 1 
Въведете 4-я елемент: 66 
Въведете 5-я елемент: 10
Изход: Масива е огледален

Задача 5:
Напишете програма, която създава масив с 10 елемента и инициализира всеки от елементите със стойност равна на индекса на елемента умножен по 3. Да се изведат елементите на екрана.

Задача 6:
Напишете програма, която първо чете 2 масива и после извежда съобщение дали са еднакви, и дали са с еднакъв размер.
Пример: 
Въведете елементите на първия масив: 13,2,7
Въведете елементите на втория масив: 13,5,7
Изход: Масивите са различни. Масивите имат еднакъв размер.

Задача 7:
Напишете програма, която първо чете масив  и после създава нов масив със същия размер по следния начин: стойността на всеки елемент от втория масив да е равна на сбора от предходния и следващият елемент на съответния елемент от първия масив. Да се изведе получения масив.
Пример: Въведете размер на масива: 4 Въведете елементите на масива: 2 3 -11 7 
Изход: Полученият масив е: {3, -9, 10, -11}

Задача 8:
Напишете програма, която намира и извежда най-дългата редица от еднакви поредни елементи в даден масив.
Пример: Въведете елементите на масива: 2,1,1,2,3,3,2,2,2,1
Изход: Максималната редица е:  2 2 2

Задача 9:
Напишете програма, в която потребителя въвежда масив, след което елементите на масива се обръщат в обратен ред (Целта не е масива да се отпечата в обратен ред, ами първо да се обърне, след което да се отпечата в нормален ред). Пробвайте да решите задачата първо с един допълнителен масив и после без да използвате друг масив.
Пример: Въведете елементите на масива: 2,3,7,-5
Изход: -5 7 3 2

Задача 10:
Да се състави програма, чрез която се въвеждат 7 цели числа в едномерен масив. 
Програмата да изведе числото, което е най-близко до средната стойност на въведените числа. 
Пример: 1,2,3,4,5,6,7
Изход: средна стойност 4, най-близка стойност 4 

Задача 11:
Да се състави програма, която въвежда от клавиатурата 7 цели числа в едномерен масив 
Програмата да изведе всички числа кратни на 5, но по големи от 5. 
Пример: -23, -55, 17, 75, 56, 105, 134
Изход: 75,105

Задача 12:
Да се състави програма, чрез която по предварително въведени 7  числа  в едномерен масив се разменят местата на елементи с индекси: - 0 и 1 чрез трета променлива; - 2 и 3 чрез събиране; - 4 и 5 чрез умножение.
Пример: 1,2,3,4,5,6,7 
Изход: 2,1,4,3,6,5,7

Задача 13:
Да се състави програма, чрез която се въвежда  число и се представя като число в двоична бройна система.
Програмата, чрез масив, да изчислява последователно всички цифри на въведеното естествено число в 2-ична бройна система.
Пример: 99
Изход: 1100011 

Задача 14:
Имате предварително въведен едномерен масив, съдържащ реални числа.
Да се състави програма, чрез която се избират само елементи със стойности от интервала [-2.99..2.99] и новата редица се извежда на екрана.
Пример: 7.1,8.5,0.2,3.7,0.99,1.4,-3.5,-110,212,341,1.2 
Изход: 0.2; 0.99; 1.4; 1.2 

Задача 15:
Да се състави програма, която въвежда в едномерен масив реални числа. Като изход: програма извежда онези 3 различни числа, чиято абсолютна стойност формира максималната обща сума.
Пример: 7.13; 0.2; 4.9; 5.1; 6.34; 1.12 
Изход: 5.1; 6.34; 7.13

Задача 16:
Да се състави програма, чрез която предварително въведени 10 реални числа от интервала се обработват по следния начин: 
1. Извежда съществуващите числа. 
2. Всички елементи със стойност по-малки от -0.231 се заменят със сумата от квадрата на индекса им + числото 41.25, а всички останали елементи се заменят с произведението между самия елемент и неговият пореден номер 
3. Да се изведат елементите от началния и новообразувания масив. 
4. Да се изведат средната стойност на всички елементи от новата редица, които са различни от 0.
Пример: -1.12, -2.43, 3.1, 4.2, 0, 6.4, - 7.5, 8.6, 9.1, -4 
Изход: 42.25, 45.25, 9.3, 16.8, 0, 38.4, 90.25, 68.8, 81.9,141.25

Задача 17:
Една редица от естествени числа ще наричаме зигзагообразна нагоре, ако за елементите и са изпълняват условията:
N1 < N2 > N3 < N4 > N5 <..
Съставете програма, която проверява дали въведени в едномерен масив редица от числа изпълняват горните изисквания.
Пример: 1 3 2 4 3 7 
Изход:  изпълнява изискванията за зигзагообразна нагоре редица 

Задача 18:
Дадени са два едномерни масива с естествени числа. Да се състави програма, която сравнява всички числа с еднакви индекси от двата масива и записва в трети масив, по-голямото от двете числа.
Да се изведе съдържанието и на трите масива
Пример: 
18, 19, 32, 1, 3, 4, 5, 6, 7, 8 
1, 2, 3, 4, 5, 16, 17, 18, 27, 11
Изход: 18, 19, 32, 4, 5, 16, 17, 18, 27, 11 
