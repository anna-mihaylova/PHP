Стрингове. Функции.

Задача 1:
Да се състави програма, чрез която се въвеждат два низа съдържащи до 40 главни и малки букви. Като резултат на екрана да се извеждат низовете само с главни и само с малки букви.
Пример: Abcd Efgh 
Изход: ABCD abcd EFGH efgh 

Задача 2:
Да се състави програма, чрез която от клавиатурата се въвеждат последователно две думи с дължина 10-20 знака. Програмата да размени първите им 5 знака и да изведе дължината на по-дългата, както и новото им съдържание.
Пример: uchilishe uchenik 
Изход: 9 uchenishe 

Задача 3:
Да се състави програма, чрез която се въвеждат последователно две редици от символи без интервали. 
Програмата да извежда съобщение за резултата от сравнението им по позиции.
Пример: хипопотам, хипопотук
Изход: Двата низа са с равна дължина. Разлика по позиции: 
8 а-у 
9 м-к 

Задача 4:
Да се състави програма, чрез която по въведени трите имена на двама човека разделени със запетая, се извежда чие име има по-голям сбор от ASCII кодовете на съставящите името букви.
Пример: Anna Dosewa Asenowa, Iwo Peew Peew 
Изход: Anna Dosewa Asenowa 

Задача 5:
Да се състави програма, чрез която се въвеждат 2 редици от знаци (думи). Ако в двете редици участва един и същи знак, да се изведе на екрана първата редица хоризонтално, а втората вертикално, така че да се пресичат в общия си знак. Ако редиците нямат общ знак да се изведе само уведомително съобщение.
Пример : 
 м 
 а 
шапка 
 и 
 н 
 а

Задача 6:
Да се състави програма, чрез която  се въвежда изречение с отделни думи. Като резултат на екрана да се извежда същия текст, но всяка отделна дума да започва с главна буква, а следващите я букви да са малки.
Пример: супер яката задача 
Изход: Супер Яката Задача 

Задача 7:
Да се състави програма, която чете набор от думи разделени с интервал. Като резултат да се извеждат броя на въведените думи, както и броя знаци в най-дългата дума.
Пример: asd fg hjkl 
Изход: 3 думи, най-дългата е с 4 символа. 

Задача 8:
Да се състави програма, чрез която се въвежда ред от символи (стринг, низ).
Програмата да изведе на екрана дали въведения стринг е палиндром, т.е. дали четен отляво-надясно и отдясно-наляво е един и същ. 
Вход: капак 
Изход: да.  
Вход: тенджера 
Изход: не.
 
Задача 9:
Да се състави програма, чрез която по въведен низ съдържащ букви, цифри, знак минус '-' се извежда сборът на въведените числа като се отчита знакът '-' пред съответното число.
Вход: asd-12sdf45-56asdf100 
Изход: -12 45 -56 100 Сума = 77 

Задача 10:
Да се състави програма, която по даден низ връща друг, символите, на който са получени като към всеки код на символ 
от ASCII таблицата е добавеното числото 5 и е записан новополучения символ.
Пример :
Вход: Hello 
Изход: Mjqqt
