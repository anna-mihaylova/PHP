Многомерни масиви.

Задача 1:
Имате двумерен масив 6х5 от естествени числа, чийто стойности са въведени предварително.
Да се състави програма, чрез която се извеждат елементите от масива с най-малката и най-голямата стойност.
Пример: 48,72,13,14,15 21,22,53,24,75 31,57,33,34,35 41,95,43,44,45 59,52,53,54,55 61,69,63,64,65
Изход: най-малко 13; най-голямо 95 

Задача 2:
Имате квадратен двумерен масив от естествени числа, чийто стойности се въвеждат от конзолата. Да се отпечатат диагоналите на масива.
Пример: 1,4,6,3 5,9,7,2 4,8,1,9 2,3,4,5
Изход: 1 9 1 5 3 7 8 2

Задача 3:
Имате двумерен масив от числа, чийто стойности са въведени предварително. Да се отпечатат сумата на елементите на масива, както и средноаритметичното на тези числа.

Задача 4:
Имате предварително въведени стойности на елементи в двумерен масив - естествени числа.
Да се състави програма, чрез която се извеждат стойностите на елементите в двумерен масив след обръщането му на +90 градуса.
Пример: 1,2,3,4 5,6,7,8 9,10,11,12 13,14,15,16
Изход 13,9,5,1 14,10,6,2 15,11,7,3 16,12,8,4 

Задача 5:
Да се състави програма, при която предварително са въведени естествени числа в двумерен масив 4*4 елемента.
Програмата да извежда резултат от проверката какво е съотношението на най-голямата сума по редове спрямо най-голямата сума по колони.
Пример: 1,2,3,4 5,6,7,8 9,10,11,12 13,14,15,16
Изход: най-голяма сума по редове 58 най-голяма сума по колони 40 Максималната сума по редове е > от максималната сума по колони 

Задача 6:
Имате предварително въведени стойности от естествени числа. Числата са въведени в квадратна таблица с размери 6 реда и 6 колони. Да се състави програма, чрез която се намира сумата на всички елементи от редовете с четни номера: 2,4 и 6. Програмата да извежда и сумата на всеки отделен ред. 
Пример: 11,12,13,14,15,16, 21,22,23,24,25,26, 31,32,33,34,35,36, 41,42,43,44,45,46, 51,52,53,54,55,56, 61,62,63,64,65,66
Изход: 21,22,23,24,25,26 сума 141 41,42,43,44,45,46 сума 261 61,62,63,64,65,66 сума 381 Сума на елементите 783 

Задача 7:
Имате предварително въведени стойности от естествени числа,  въведени в квадратна таблица с размери 6 реда и 6 колони.
Да се състави програма , чрез която се намира сумата на всички елементи, чиято сума на индекси за ред и колона е четно число. Програмата да извежда формираните суми за всеки отделен ред на квадратната таблица, както и общата сума от тези елементи. Да се използва само един цикъл.
Пример: 11,12,13,14,15,16, 21,22,23,24,25,26, 31,32,33,34,35,36, 41,42,43,44,45,46, 51,52,53,54,55,56, 61,62,63,64,65,66
Изход: 11, ,13, ,15, , сума от елементите за реда: 39 22, ,24, ,26, сума от елементите за реда: 72 31, ,33, ,35, , сума от елементите за реда: 99 42, ,44, ,46, сума от елементите за реда: 132 51, ,53, ,55, , сума от елементите за реда: 159 62, ,64, ,66 сума от елементите за реда: 192
Сума на елементите: 693 


